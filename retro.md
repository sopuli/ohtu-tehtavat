## Retrospektiivitekniikat Start, Stop, Continue, More of, Less of Wheel ja Glad, Sad, Mad

Retrospektiivi on projekti- tai prosessitiimin palaveri, jossa käydään läpi jo tehtyä työtä ja annetaan vapaasti palautetta tiimin kesken työskentelytavoista ja onnistumisista sekä epäonnistumisista, esimerkiksi projektin tai sprintin jälkeen. Palaveri tähtää tiimin sisäiseen kehittymiseen ja yhteisten työtapojen parantamiseen oppien jo tehdystä ja koetusta.

Start, Stop, Continue, More of, Less of Wheel tekniikassa vapaasti annettava palaute kategorisoidaan suoraan viiden eri vaihtoehdon alle. Tämän tyyppiselle retrospektiiville on yleensä varattu vain noin 25 minuuttia, kun taas Glad, Sad, Mad tekniikalla pidettävään palaveriin, jossa palaute jaotellaan iloinen, surullinen ja vihainen kategorioihin ja sitten palautteesta keskustellaan tiimin kesken, voidaan käyttää 60 minuuttia.

Start, Stop, Continue, More of, Less of Wheel tekniikka jo itsessään kertoo miten palaute käsitellään, asiat ja tekeminen ovat suoraan joko sellaisia mitä tiimin pitää jatkaa, aloittaa, lopettaa tai tehdä eri tavalla. Samoin myös Glad, Sad, Mad tekniikassa tähdätään toiminnan muutokseen, mutta sitä lähestytään eri tavoin, keskustellen yhdessä siitä mitkä asiat toimivat hyvin ja mitkä huonosti. Molemmat tekniikat tähtäävät loppujen lopuksi kohti konkreettisia yhteisesti sovittuja toimintatapoja.
